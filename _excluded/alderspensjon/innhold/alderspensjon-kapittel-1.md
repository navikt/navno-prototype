---
title: 'Hvem kan få?'
ingress: 'Kriterier du må oppfylle for å kunne få alderspensjon.'
order: 1
---

### Hvem har rett til alderspensjon?

Du tjener opp rett til alderspensjon hvis du

* har bodd eller jobbet i Norge
* bor i utlandet og er pliktig medlem i folketrygden
* bor i utlandet og fyller kravene om frivillig medlemskap i folketrygdens pensjonsdel. Du må søke om frivillig medlemskap.

Hvis du har lite opptjening til pensjon, har vi ordninger som gir deg økonomisk trygghet.


#### Får du AAP eller uføretrygd?

<div class="accordion">
  <details>
    <summary>Uføretrygd</summary>
    <p>Innhold mangler</p>
  </details>
  <details>
    <summary>Arbeidsavklaringspenger (AAP)</summary>
    <p>Innhold mangler</p>
  </details>
</div>

#### Bor du eller har du bodd i utlandet?

Hvis du har bodd eller jobbet i et annet land enn Norge, bør du sjekke hva som gjelder for deg.

<div class="accordion">
  <details>
    <summary>Bor i Norge, har bodd/arbeidet i andre land, planlegger å søke i Norge</summary>
    <p>Innhold mangler</p>
  </details>
  <details>
    <summary>Bor i utlandet, planlegger å søke pensjon fra Norge</summary>
    <p>Innhold mangler</p>
  </details>
  <details>
    <summary>Bor i Norge, planlegger å søke pensjon fra andre land</summary>
    <p>Innhold mangler</p>
  </details>
</div>

For å få alderspensjon, må du som hovedregel ha bodd eller jobbet i Norge i minst 5 år etter fylte 16 år og være medlem i folketrygden. Har du mindre enn 5 år i Norge og har bodd eller jobbet i [land Norge har trygdeavtale med](javascript:void(0);), kan du likevel ha rett til pensjon fra Norge.

Størrelsen på pensjoner fra folketrygden avhenger blant annet av trygdetid. Full trygdetid er 40 år.

_[ReadMore: Hva regnes som trygdetid?]_

Har du fylt 67 år, og får du ingen eller redusert pensjon fordi du har for bodd i Norge i mindre enn 40 år?

Da kan du ha rett til en pengestøtte som svarer til folketrygdens garantipensjon for alderspensjonister:

_[Supplerende stønad for personer over 67 år med kort botid i Norge](javascript:void(0);)_

#### AFP og alderspensjon

<div class="accordion">
  <details>
    <summary>Avtalefestet pensjon (AFP) i privat sektor</summary>
    <p>Innhold mangler</p>
  </details>
  <details>
    <summary>Avtalefestet pensjon (AFP) i offentlig sektor</summary>
    <p>Innhold mangler</p>
  </details>
</div>

### Når kan du få alderspensjon?

Du kan ta ut alderspensjon fra og med måneden etter at du fyller 67 år.

Hvis du har høy nok opptjening, kan du ta ut pensjon allerede fra måneden etter at du fyller 62 år. "Høy nok opptjening" betyr at pensjonen din må være minst like stor som minste pensjonsnivå eller garantipensjon som gjelder for ditt årskull.

#### Tidlig uttak gir lavere utbetaling per måned

Mange kan ta ut pensjon fra de er 62 år. Vær oppmerksom på at dette kan gi deg mye lavere utbetalt pensjon per måned. Tidlig uttak betyr at du fordeler pensjonen din over flere år, og dermed får mindre utbetalt hvert år.

### Du kan jobbe mens du tar ut alderspensjon

Du kan fritt kombinere alderspensjon fra folketrygden med arbeid uten at pensjonen blir redusert. Du kan ta ut hel alderspensjon eller en mindre del av pensjonen din, og spare resten til senere.

Pensjonen blir høyere hvis du fortsetter i arbeid samtidig som du tar ut pensjon.

Du kan ta ut alderspensjon med en uttaksgrad på 20, 40, 50, 60, 80 eller 100 prosent. Etter at du startet med å ta ut pensjon, kan du når som helst velge å ta ut hel pensjon eller stoppe uttaket helt.

Du bestemmer selv hvor mye du tar ut, og du kan jobbe ved siden av. Det betyr at du for eksempel kan få 100 prosent pensjon og jobbe 50 eller 80 prosent ved siden av.

Når du er mellom 62 og 67 år, er valg av uttaksgrad likevel avhengig av hvor stor pensjonsopptjening du har. For å ha høy nok opptjening til å ta ut pensjon før du fyller 67, må størrelsen på pensjonen din være minst like stor som minstepensjonen som gjelder for ditt årskull. Hvis du jobber lenger, kan du få høyere pensjon.

Den månedlige pensjonen blir høyere jo lenger du venter med uttaket og jo lenger du jobber. I tillegg kan pensjonen bli høyere hvis du fortsetter å jobbe samtidig som du tar ut pensjon. Du som er født etter 1953, vil alltid få mer i alderspensjon så lenge du fortsetter å jobbe.

Du kan tjene opp pensjon frem til og med det året du fyller 75 år.

#### Pensjon fra arbeidsgiver - tjenestepensjon og avtalefestet pensjon (AFP)

Selv om du kan kombinere jobb og alderspensjon fra folketrygden, kan det være andre regler for pensjon fra arbeidsgiver. Dette må du spørre arbeidsgiveren eller tjenestepensjonsordningen din om.
