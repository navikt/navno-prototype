---
title: 'Hvem kan få?'
ingress: 'Kriterier du må oppfylle for å ha rett til pleiepenger.'
---

### Situasjoner som gir rett til pleiepenger

For å få pleiepenger, gjelder alle disse punktene:

<details class="accordion">
  <summary>Du har omsorgen for barnet i perioden du søker for</summary>
  <p>Som regel er det foreldrene som er omsorgspersonene for barnet, også når de ikke bor sammen. Omsorgspersoner kan også være fosterforeldre eller steforeldre.</p>
  <p>Andre kan ha rett til pleiepenger hvis de helt eller delvis har omsorgen for barnet i perioden de søker pleiepenger. Dette kan for eksempel være venner, voksne søsken, besteforeldre, tante eller onkel.</p>
</details>

<details class="accordion">
  <summary>Barnet har vært til behandling eller utredning</summary>
  <p>Behandlingen eller utredningen må ha vært på sykehus eller annen spesialisthelsetjeneste.</p>
</details>

<details class="accordion">
  <summary>Du er sammen med barnet på sykehus eller hjemme</summary>
  <p>Du er sammen med barnet mens det er innlagt, eller du er hjemme fordi barnet trenger pleie hele tiden.</p>
</details>

<details class="accordion">
  <summary>Du har vært i jobb de siste 4 ukene eller får visse pengestøtter fra NAV</summary>
  <p>Du har vært i jobb i minst 4 uker umiddelbart før pleiepengeperioden starter eller ha en pengestøtte fra NAV som likestilles med jobb.</p>
  <p>Disse pengestøttene kan likestilles med jobb:</p>
  <ul>
    <li>sykepenger</li>
    <li>dagpenger</li>
    <li>foreldrepenger</li>
    <li>svangerskapspenger</li>
    <li>omsorgspenger</li>
    <li>opplæringspenger</li>
  </ul>
</details>

<details class="accordion">
  <summary>Du har minst 20 prosent fravær fra jobben din</summary>
  <p>Du må ha 20 prosent fravær eller mer fra jobben din de ukene du skal ha pleiepenger.</p>
</details>

<details class="accordion">
  <summary>Du har en årsinntekt på minst 59 310 kroner</summary>
  <p>Det tilsvarer halvparten av folketrygdens grunnbeløp.</p>
</details>

<details class="accordion">
  <summary>Du er medlem av folketrygden</summary>
  <p>Bor du i Norge, er du vanligvis <a href="#">medlem av folketrygden</a>.</p>
</details>

### Omsorgspersonene kan dele pleiepengene

Pleiepengene kan fordeles mellom to omsorgspersoner, når begge har rett til pleiepenger. Dere bestemmer selv fordelingen så lenge dere har minst 20 prosent pleiepenger hver.

I noen tilfeller kan to omsorgspersoner få opptil 100 prosent pleiepenger hver. Legen vurderer om dette er medisinsk nødvendig, og NAV vurderer om det kan gis 100% pleiepenger for to omsorgspersoner.

Når et barn er innlagt på sykehus har begge foreldre som hovedregel rett til 100% pleiepenger, hvis de er til stedefor barnet på sykehuset.

### Situasjoner som ikke gir rett til pleiepenger

Sykdom som luftveisinfeksjoner, omgangssyke og liknende, vil normalt ikke gi rett til pleiepenger. Da kan omsorgspenger for bruk av [omsorgsdager (hjemme med sykt barn dager)](#) være aktuelt.

<!-- <article class="relative px-6 py-4 rounded-lg bg-slate-100 has-[a:hover]:bg-slate-200">
  <a class="text-lg font-semibold before:absolute before:inset-0" href="#">Omsorgspenger (hjemme med sykt barn-dager)</a>
  <p>Sikrer deg inntekt når du må være borte fra jobb fordi barnet ditt for eksempel har omgangssyke.</p>
</article> -->

Hvis sykdommen likevel blir så alvorlige at barnet behandles på sykehus, kan du ha rett på pleiepenger.

Sosiale problemer gir i utgangspunktet ikke rett til pleiepenger. Hvis barnet for eksempel ikke vil gå i barnehage eller skole på grunn av sosiale problemer, og du velger å være hjemme med barnet, vil du ikke ha rett til pleiepenger. Men, hvis barnet blir behandlet eller utredet på sykehus, kan du ha rett på pleiepenger.