---
title: 'Hva kan du få?'
ingress: 'Hvor mye penger kan du få, og hvor lenge kan du få støtte.'
order: 2
---

### Hvor mye kan du få?

Størrelsen på pensjonen avhenger av hvor stor opptjeningen din er, når du velger å ta ut pensjonen og hvilket år du er født.

_[ReadMore: Hva regnes som pensjonsgivende inntekt?](#)_

Pensjonskalkulatoren viser hvor mye du ligger an til å få i pensjon.

I kalkulatoren ser du hvordan pensjonen blir hvis du venter et år eller flere med å ta ut pensjon. Du kan også se hvordan det påvirker pensjonen din om du velger gradert uttak mellom 20 og 80 prosent pensjon fremfor 100 prosent.

_[Kalkulator: Beregn pensjonen din]_

Hvis du er født i 1963 eller senere, kan du velge mellom en detaljert oversikt i pensjonskalkulatoren eller en rask oversikt i [enkel pensjonskalkulator](#).

#### Når lønner det seg for deg?

Pensjonen påvirkes blant annet av levealder, skatteregler og generell lønnsvekst i Norge. Hvordan ulike forhold slår ut, vil være individuelt. Derfor er det vanskelig å si nøyaktig hva som lønner seg for deg. Logg deg inn på Din pensjon for å bli kjent med pensjonen din.

* Den pensjonsgivende inntekten din gir opptjening i folketrygden.
* Hvis du fortsetter å jobbe samtidig som du tar ut pensjon, fortsetter du å tjene opp pensjon.
* Du kan tjene opp pensjon til du er 75 år.

_[ReadMore: Eksempler på hva du tjener på å vente med å ta ut pensjon](#)_

#### Oppdatert pensjonsopptjening

Fra januar hvert år registreres pensjonsopptjeningen din. For eksempel vil inntekt du hadde i 2022 legges til i opptjeningen fra 1. januar 2024. Det er fordi inntekten først må godkjennes av Skatteetaten.

_[Card: Se pensjonsopptjeningen din]_

Har du offentlig tjenestepensjon i tillegg til pensjon fra folketrygden? Da skal pensjonen samordnes. Det betyr at tjenestepensjonen reduseres, mens hele pensjonen fra folketrygden utbetales.

_[ReadMore: Hvordan samordnes offentlige pensjonsordninger?](#)_

#### Regulering av alderspensjon under utbetaling

Fra 2021 blir alderspensjonen regulert slik at den skal tilsvare gjennomsnittet av pris- og lønnsveksten. Når satsen for regulering av pensjon er klar, blir pensjonene omregnet slik at ny sats utbetales fra og med juni måned. Sammen med utbetalingen i juni blir det også etterbetalt økning av pensjon for mai måned for dem som hadde pensjon i mai.

_[ReadMore: Mer om årlig regulering av alderspensjonen](#)_

#### Jobber du mens du tar ut alderspensjon?

Når du starter uttak av alderspensjon, er det inntekt og opptjening du har hatt til og med året før du tar ut pensjon som er grunnlaget for pensjonen din. Det betyr at når inntekten for siste år er godkjent av Skatteetaten, og kan brukes for beregning av pensjon, blir pensjonen din høyere fordi du får med et nytt inntektsår i grunnlaget ditt.

Hvert nye år med opptjening kan gi ett ekstra år med pensjonspoeng, høyere inntektspensjon og ett ekstra år med trygdetid. Du får melding fra NAV i månedsskiftet november/desember hvis ny opptjening gir høyere pensjon.

Du som startet med alderspensjon i for eksempel 2023, har pensjon som er beregnet ut fra opptjening til og med 2021. Startet du med pensjon i 2022, var pensjonen din beregnet med opptjening til og med 2020, og i ettertid har du fått brev med ny sats fra 1.1.2023 etter at inntekt for 2021 ble lagt til.

_[ReadMore: Så mye mer får du ved å jobbe ved siden av pensjon](#)_

##### Får du uføretrygd samtidig som du får alderspensjon?

Du må være oppmerksom på at uføretrygden din kan bli redusert hvis du har inntekt ved siden av. Alderspensjon gir ikke redusert uføretrygd.

### Beregning og satser for ditt årskull

Reglene for opptjening, beregning og levealdersjustering av alderspensjon varierer etter når du er født. Med pensjonsreformen i 2011 kom det nye regler for deg som er født i 1963 eller senere. I årene før er det overgangsregler, mens du som er født før 1954 får pensjon etter de gamle pensjonsreglene.

<div class="accordion">
  <details>
    <summary>1963 eller senere</summary>
    <p>Innhold mangler</p>
  </details>
  <details>
    <summary>1962</summary>
    <p>Innhold mangler</p>
  </details>
  <details>
    <summary>1961</summary>
    <p>Innhold mangler</p>
  </details>
  <details>
    <summary>1960</summary>
    <p>Innhold mangler</p>
  </details>
  <details>
    <summary>1959</summary>
    <p>Innhold mangler</p>
  </details>
  <details>
    <summary>1958</summary>
    <p>Innhold mangler</p>
  </details>
  <details>
    <summary>1957</summary>
    <p>Innhold mangler</p>
  </details>
  <details>
    <summary>1956</summary>
    <p>Innhold mangler</p>
  </details>
  <details>
    <summary>1955</summary>
    <p>Innhold mangler</p>
  </details>
  <details>
    <summary>1954</summary>
    <p>Innhold mangler</p>
  </details>
  <details>
    <summary>Før 1954</summary>
    <p>Innhold mangler</p>
  </details>
</div>

### Tillegg du kan få

#### Tillegg for gjenlevende

Hvis ektefellen, samboeren eller partneren din dør, regnes du som gjenlevende. Da kan du ha rett til høyere alderspensjon.

Fra 1. januar 2024 gjelder nye regler for regulering av gjenlevenderett i alderspensjonen for dem som er født i 1944 eller senere. De nye reglene innebærer at gjenlevenderetten skilles ut som et eget tillegg. Denne delen av pensjonen vil ikke lenger bli regulert 1. mai hvert år når resten av pensjonen reguleres.

Hvis du er født før 1944, er det ingen endringer i gjenlevenderetten.

##### Hvem regnes som gjenlevende?

Hvis du er født i 1963 eller senere, får du ikke gjenlevenderett i alderspensjonen.

Du regnes som gjenlevende hvis ektefellen, partneren eller samboeren din er død eller forsvunnet.

For å ha rettigheter som gjenlevende ektefelle eller partner, må ekteskapet ha vart i minst 5 år, eller du må ha felles barn med avdøde.

Er du gjenlevende samboer, kreves det at du har eller har hatt barn med avdød samboer eller at dere tidligere har vært gift.

Hvis du var skilt fra den avdøde, kan du ha rettigheter som gjenlevende.

##### Hvem må søke om gjenlevenderett?

Du trenger vanligvis ikke søke om gjenlevenderett i alderspensjonen. NAV sender ut informasjon til dem som kan ha slike rettigheter.

Har du ikke fått informasjon fra NAV, men mener du kan ha rettigheter? Da kan du søke for å få saken vurdert. Dette gjelder spesielt hvis du bor utenfor Norge, eller hvis du tidligere vært samboer med eller er skilt fra den avdøde.

<div class="accordion">
  <details>
    <summary>Du bor i utlandet</summary>
    <p>Innhold mangler</p>
  </details>
  <details>
    <summary>Du er skilt fra avdøde eller dere var tidligere samboere</summary>
    <p>Innhold mangler</p>
  </details>
</div>

##### Hvor mye kan du få som gjenlevende?

Noen gjenlevende får høyere pensjon, men ikke alle. Det er differansen mellom din og den avdødes opptjening som avgjør om du får høyere pensjon eller ikke. Trygdetid har også betydning.

Som enslig pensjonist har du rett til minstepensjon etter særskilt sats for enslige.

Fødselsåret ditt avgjør hvordan vi beregner gjenlevenderett.

Hvis du er født i 1944 eller senere og har gjenlevenderett, vil det vises som et eget tillegg på utbetalingen din fra 2024.

<div class="accordion">
  <details>
    <summary>Født før 1954</summary>
    <p>Innhold mangler</p>
  </details>
  <details>
    <summary>Født 1954 - 1962</summary>
    <p>Innhold mangler</p>
  </details>
</div>

#### Forsørgingstillegg

Forsørgingstillegg er et behovsprøvd tillegg til pensjonen. Fra 1. januar 2022 ble det ikke lenger innvilget forsørgingstillegg til alderspensjon og AFP i offentlig sektor. Forsørgingstillegget fases ut gradvis. Du som får dette, får lavere forsørgingstillegg fra 1. januar 2023 og fram til 1. januar 2025. Fra januar 2025 vil ingen lenger få dette tillegget.

<div class="accordion">
  <details>
    <summary>Ektefelletillegg</summary>
    <p>Innhold mangler</p>
  </details>
  <details>
    <summary>Barnetillegg</summary>
    <p>Innhold mangler</p>
  </details>
</div>

### Når utbetales pengene?

Når du logger inn, får du informasjon om utbetalinger fra NAV og Statens pensjonskasse.

Det ligger litt ulik informasjon på Din pensjon og nav.no.

Her er informasjon om utbetaling på Din pensjon:
* oversikt over de tre siste månedene
* utbetalt beløp hittil i år
* utbetalinger tre år tilbake i tid
* skattetrekk og andre trekk

Her er informasjon om utbetaling på nav.no:
* kommende utbetaling ca. ti dager før utbetalingsdatoen
* siste utbetalinger
* skattetrekk og andre trekk

Pensjonen utbetales som vanlig når du bor i utlandet.

<details class="expander">
  <summary>
    <span>Utbetalingsdatoer</span>
    <span class="ml-auto mr-1 -my-1 opacity-80" aria-hidden="true">{{ '/src/_includes/svg/icons/sack-pension.svg' | svgContents('w-8 h-8') | safe }}</span>
  </summary>
  <div class="prose">
    <p>Innhold mangler</p>
  </div>
</details>

#### Kan du ikke bruke våre digitale tjenester?

Du kan få informasjon om utbetalingen din ved å ringe NAV kontaktsenter pensjon på 55 55 33 34. Hvis du ønsker å få utbetalingsmelding i posten hver måned, kan du ringe Kontakt- og reservasjonsregisteret på 800 30 300. Si fra at du ønsker å reservere deg mot digital post.

#### Skatt

Det blir trukket skatt av pengene. Du må kontakte Skatteetaten for spørsmål om skattetrekket.

Det er ordinært skattetrekk i juni. I desember blir det ikke trukket skatt, med unntak for dem som betaler kildeskatt eller Svalbardskatt. [Les mer om skattetrekk på utbetalinger fra NAV](#).

Hvis du ønsker å jobbe og ta ut pensjon samtidig, bør du søke om nytt skattekort. Det er fordi skattereglene for pensjon ikke er de samme som for arbeidsinntekt.

Kontakt Skatteetaten hvis du har spørsmål om skatt og pensjon, og se Skatteetatens side om [skatteregler for pensjonister](#).

#### Feriepenger

Det er ikke feriepenger på denne pengestøtten.

### Hvor lenge utbetales alderspensjon?

Alderspensjon fra NAV varer livet ut og utbetales til og med den måneden man dør.