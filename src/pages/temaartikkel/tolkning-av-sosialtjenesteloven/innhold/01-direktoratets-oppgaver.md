---
title: 'Hva er direktoratetes ansvar og oppgaver?'
order: 1
---

### Ansvar og oppgaver

[Sosialtjenesteloven](#) (lov om sosiale tjenester i Arbeids- og velferdsforvaltningen) regulerer både de [individuelle tjenestene](#) til brukerne, og kommunenes oppgaver i Arbeids- og velferdsforvaltningen.

Arbeids- og velferdsdirektoratet har blant annet ansvaret for [rundskrivet til sosialtjenesteloven](#). Rundskrivet er normerende og retningsgivende for kommunene innenfor rammen av forsvarlige tjenester i sosialtjenesteloven.

[Statsforvalteren](#) har i sosialtjenesteloven fått ansvaret for klagesaksbehandling og å føre tilsyn med kommunenes etterlevelse av loven. Statsforvalteren veileder kommunene.

### Lovtolkninger og uttalelser fra direktoratet

Arbeids- og velferdsdirektoratet får løpende henvendelser om forståelsen og etterlevelsen av regelverket. Disse henvendelsene blir besvart gjennom revidering av rundskriv eller revidering av fortolkninger, uttalelser og brev fra direktoratet.

### Rundskriv til sosialtjenesteloven

Rundskrivet er utarbeidet av Arbeids- og velferdsdirektoratet, og inneholder merknader til bestemmelsene i loven og tilhørende forskrifter.

[Rundskriv til Lov om sosiale tjenester i Nav](#) (lovdata.no)

### Veiledere til sosialtjenesteloven

Se veiledere til sosialtjenesteloven: 

* [Veileder - sosialtjenesteloven § 17 om opplysning, råd og veiledning](#) (pdf)
* [Veileder for Nav-kontoret ved vurdering av lovlig opphold for EØS-borgere](#) (pdf)
* [Veileder om økonomisk stønad etter sosialtjenesteloven](#) (pdf)